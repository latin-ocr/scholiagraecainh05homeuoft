PRAEFATIO. xv

In adornando recensendo emendando textu socium
habui, quo gratiorem mihi et promptiorem non inveniri
spondeo, XVILAMOWITZWM, cuius inventa W littera sig-
nificavi. Teneatur ad omnes muneris mei partes ex-
sequendas aliquanto plus indefessam Wilamowitzii
societatem valuisse quam aperire ego potuerim.

II.

Si per me stetisset, Lehrsii de horum scholiorum
inutilitate iudicium hac praefatione non amplius com-
memorassem, quoniam illud satis esse iniquum nec
ferendum ex correctiore quam Lehrsio praesto erat
codicis V notitia aequos harum rerum existimatores
consentire viderem¹ et novis certisque argumentis
nuper ipse ex Townleyano depromptis confirmavissem
(Herm. XIX p. 568 sqq). Et videbatur mihi in Lehrsii
memoriam impium. Tamen iterum de manifesta re ut
invito dicendum sit, iniuriosa convicia propulsandi ex·
torsit necessitas. Itaque ‘nullum unum verbum Victo-
riano (eiusque sociis) credendum esse ' cum Lehrsius prop-
ter nonnulla scholiastae errata conclusisset (Aristarch. 2
p. 31), mordicus hoc tenet Ludwichius (Aristarchs
Textkritik I p. 88 sqq.) piumque duxit incredulorum
pertinaciam cum indignatione castigare. Ego qui illo
Lelirsii iudicio multiplicem huius codicis utilitatem
quanto litterarum damno praecluderetur perpetuo usu
didicissem, Ludwichium duobus argumentis ita fere
redargui. Si quis testi ‘nullum unum verbum creden-
dum esse' fortiter adseveravit, ab eo certe postulandum
est, ne ipse sine aliorum praesidio testi eidem unquam
confidat. Alioquin apertum est, conlabi illud quod ipse
adfirmavit. Hoc ad Ludwichium transtuli, cum scho-

¹ Ex. gr. cs. Rocmchitzungsber. d. Bayr. Ak. d. Wiss. 1884 p. 3¹1

adn.

