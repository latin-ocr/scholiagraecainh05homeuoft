viii PRAEFATIO.

constabit, modo ipsum librum inspexerint 1. Patriam
codicis Athoem montem probabiliter p. 287 adsecutus
sum. Certum est Townleyanum et Venetum B Eusta-
thiique in Iliadem commentarios, alia ut taceam, saeculo
XIV ab eodem homine, eodem scilicet loco, compilatos
esse, ab eo nimirum qui Lipsiensem saec. XIV codicem
descripsit (ib. p. 264 sqq). Saeculo proximo cum in
Italiam nescio qua via advectus in Florentina Salvia-
torum bibliotheca ‘pro cimelio' adservaretur 2, famam
quidem mox apud eruditos videtur adeptus paucis
tamen patuisse. Petro Victorio Florentino (1499—1 584)
contigit, ut integrum apographum a diligenti scriba
confectum nancisceretur: unde Victoriana scholia haec
inde a Bekkero vocantur.

Codex igitur V(ictorianus) N 0. 16 chartaceus in 40 31
fere lineis per singulas paginas exaratis 457 foliis eadem
manu scriptis compositus est 3. Η11110 ex T(ownleyano)
derivatum esse postquam Heynius examinato utroque
libro breviter dixit, saepius et adfirmatum est 4 et
dubitatum ⁵: tamen Heynius verum vidit. Neque enim
primae tantum manus scholia Τ sed etiam alterius in
V leguntur prorsus eadem, et locis quibusdam in Τ fere

¹ Imaginem Townleyani vulgavit Heyne post I Iliadis volumen
tab. D non satis accuratam, pulcherrimam Thompsonus editor Lon-
dinensis (Pal. Soc. tab. 67).

² Holstenius cum in M. Lilienthalii Selectis Historicis et Li¹te-
rariis (a. 1715 p. 98 sq. cf. Heyne Il. III p. CIV) de codice quo—
dam Iliadis Mediceo exponeret, haec scripsit z

‘ Hunc scholiasten eundem esse deprehendi cum eo quem Salviati
pro cimelio asservant, nisi quod illi primis aliquot paginis diver-
sarum annotationum farrago adiuncta sit, quo assumento codex Me-
diceus caret. Sane operae pretium esset exemplar 1100 (sc-il. Medi-
ceum) vetustate passim arrosum et exesum recenseri a viro quodam
docto et componi cum codice Salviatorum et cum altero itidem
vetusto qui exstat apud Marchionem Riciardum: posset enim ex
cunctis egregius scholiorum cento contexi.y

³ Homeri scholia excipit codex Hesiodeus ab antiquiore scriba
confectus et per bibliopegam subnexus.

⁴ Velut a Dindorfio III p. IX*.

⁵ Velut a Roemero (Die exegetischen Scholien der Ilias im Codex

Venetus B, Munchen 1879 p. 110*), contra quem dixi Herm. XIX
P· 274-

