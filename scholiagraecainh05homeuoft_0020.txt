xiv PRAEFATIO.

bitu diligenter observato. Emendationem frequenter
admodum periclitatus sum: tanta depravatorum locorum
copia suppetebat. Increbuit autem ista depravatio casu
et per scribarum imprudentiam, non voluntate et per-
dito quodam corrumpendi amore. Permulta igitur
litterarum apices rimando ab aliis velut Bekkero ipsoque
me certo aut probabiliter sanata sunt, supplendo alia
nec pauca redintegravimus 3 acriora remedia paene in-
vitus in adnotatione nonnunquam obtuli: quae de-
sperata viderentur, eorum plurima ibidem sive signo
interrogationis (3) sive apertis verbis indicavi: quae
alii velim expediant. Ut ad signa veniam partim
margini a me adpicta partim in text-um inserta, de his
breviter dicendum est, soli ea lectoris commodo destinata
esse. Nam cum necessarium sit non prius scholiis uti
Homericis, quam comparatis inter se et suppletis singu-
lis codicibus archetypum renovaveris, pupugit animum,
quod propter edendi morem Dindorfii‚ qui vel scholia
aperte inter se aliena et vix leviter in codicibus copu-
lata dissociare supersedebat, rectus scholiorum usus nisi
magno temporis detrimento taedioque maiore redimi
non potest. Townleyana igitur ut potui discrevi signo
ᾗ Boeckhiano simpliciter interlectQ quod sibi auferat
addatve cui opus videbitur: nam dubiam modo modo
fere certam intuenti quorundam scholiorum compo-
sitionem videri varie expertus didici. Deinde taedium
vici et margini adscripsi, utrum libri A et B Dindorfii
plus habeant (-Ι-) an minus (-—) an legantur similia
(ω). Aegre conferendis Eustathio et scholiis D quae
minora dicuntur abstinui, his quia iusta deest editio,
Eustathio, quia quae hodie solus testari fertur ea mag-
nam partem scio aliis scholiorum ac vetustis codicibus per
bibliothecas dispersis propagari. Escorialensis Laurenti-
anus Harleyanus alii si quando examinati etqua par est
diligentia expilati erunt, sore auguror ut Homerica Eusta-
thii rarius multo adire liceat quam hodie conceditur.

